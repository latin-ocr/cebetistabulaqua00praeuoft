-22—

loco monuit Sauppeius1). Jure enim mireris liberalibus
illis vel ingenuis quae vocantur artibus certum in ordinem
a veteribus redactis duo familiarum nomina interseri.
Accedit, quod quo iure in falsae eruditionis sectatoribus
Epicurei nominentur, intellegi non potest. Ut enim
concedamus Peripateticorum commemorationem, cum
magis fere illi operam dederint quaestionibus ad litt-eras
et historiam pertinentibus quam philosophiae, cum huius
loci sententia convenire, quid de talibus Hedonieorum
studiis innotuit? Quos ne existimes propter falsas de
philosophia sententias vanae eruditionis cupidos dici,
nusquam ob dogmata a vera philosophia aliena illi
falsae eruditionis asseclae vituperantur, sed omnibus locis
notantur ob studium earum rerum, quarum usus non est
ad vitam recte instituendam. Itaque quod supra Chal-
cidii silentio probari negavimus, cum ille non habuisset
cur has philosophorum sectas, etiamsi apud Cebetem
appellatae erant, commemoraret, id nunc ipsa re et ratione
probari videmus. Haec igitur verba: οἱ δὲ· εΗδονικοί,
οί δὲ Περιπατητικοί, delenda esse puto2),

 

lantur Poetae, aliqui Disceptatores. Quidam nominantur Oratores,
et quidam Κυριολόγοιζ sive Critici. Alii etiam vocantur magistri
concentus musici, alii Peripatetici, alii Joculatores sive Mimi et sic re—
liqui . . .“ Itaque tantum abest, ut ea quae Klopferus omissa esse
dicit, in versione Arabica desint, ut contra ea, quae sola ille tenet,
Ἀριθμητικοί, Γεωμέτραι, Ἀστρολόγοι, apud interpretem non in-
veniantur.

1) Sauppeius, Goett. gel. Anz. p. 776; hunc secutus est Kraus-
sius (das Gemalde von Hebes, Wien 1882, p. 32), qui falso eon-
tendit, iam a Schweigh. “Ηδονικοι’, οἱ δὲ Haemon„ deleta esse.

²) In fine enumerationis duo haec nomina addita esse ap-
paret ex versione Arabica, in qua nominum ordo hic est: Poetae,
Disceptatores, Oratores, Critici, Musici, Peripatetici, Joculatores.
Ubi Criticos magis suo loco positos esse nemo non videt. Additis
deinde illis philosophorum nominibus illud Κριτικοί omissum in eo
exemplari, unde nostri codices fluxerunt, ultimo loco adiectum est.

