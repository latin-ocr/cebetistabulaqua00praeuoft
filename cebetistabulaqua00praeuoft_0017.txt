— 9 ..-

nisi quod auctor Platonis quae fertur epistulae 13 p. 363a
ponere videtur Cebetem eo tempore, quo hanc epistulam
scriptam putari volebat, vivum fuisse. Vix enim de
homine mortuo scripseris ἀνὴρ πᾶσιν ἡμῖν οἰκεῖός τε
καὶ εὔνους nullo vocabulo docens cum in vivis iam non
esse. Sed in his propter illarum epistularum incertam
originem non magis niti licet, quam iu Dionis Chryso-
stomi eo loco, qui est or. S init, ubi in Socraticis philo-
sophis eius aetatis, qua Diogenes patria expulsus Athenas
permigravit, Cebes non commemoratur. Primum enim
minime constat, num ipse Dio historiae Socraticorum
adeo fuerit peritus, ut. quinam illis temporibus vixissent,
compertum haberet. Deinde valde dubium est, num
omnes Socraticos, non eos solum, qui summa laude fiore-
bant, enumerare in animo habuerit. Quod si quis dicat
Cebetem propter illam, quae eius ferebatur, Tabulam
celeberrimum fuisse neque fieri potuisse, ut Dio eum
quasi mediocrem et commemoratione indignum silentio
praeteriret, id ipsum non liquet, num Dioni Tabula
Cebeti adscripta innotuerit1).

Praeter eOS, quos commemoravi, auctores Cebetis
mentionem facit Plutarchus de genio Socr. 10, 20, sed
neque in his quidquam inest, quo chronologiae investi-
gatio iuvetur, neque illius auctoritas, cum in hoc opere
poetam potius libero fingendi arbitrio usum, quam histo-
ricum vera explorantem se praebeat, ullo in numero
habenda est.

Ex iis, quae Plutarchus de lib. educ. 15, de anima 23,

 

¹) Vid. infra part. ΙΙΙ. Ne illud quidem neglegendum est,
Cebetem, ut supra exposuimus, Thebis habitasse, Dionem de iis
dicere, quos Athenis invenit Diogenes. Quamquam Euclidem quoque
Megarensem commemorat, qui tamen magis quam Cebes Athenas
videtur frequentasse.

