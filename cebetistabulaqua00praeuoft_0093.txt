-85

diam prae se fert et insaniam sinistra manu facem tenens,
dextra crinibus trahens adulescentem3 Μετάνοια veste
atra induta est et dilacerata (cf. Tab. 10,1 ῥάκη ἠμφιε-
σμέναι). Idem Apelles Fortunam sedentem ideo se finxisse
dixit, quod consistere non posset1). Quod etsi dubito
an ille iocatus sit, tamen propterea non silentio prae-
tereundum existimavi, quod inde cognoscimus, tum artifices
coepisse de inconstantia Fortunae cogitare3 qua re ea
confirmantur, quae Schmidtius (Ethik. d. alt. Griech. I
53 sq.) exposuit de notione Fortunae apud Graecos Ale-
xandri temporibus immutata. Quam enim Schmidtius
dicit „die Go'ttin des Gelingens, gewissermassen die
Reprascntantin des Segens von oben“, eam solam ante
Alexandri aetatem a statuariis et a pictoribus invenimus
expressam. Ea erat Τύχη illa, quae Bupalo adscribitur,
capite ferens polum manuque tenens cornu Amaltheae,
quam artificibus Romanis in fingenda Fortuna obversatam
esse Brunnius existimat (I p. 40 sq.); ea erat Bona
Fortuna Praxitelis (Plin. 36,23), ea Xenophontis Tyche
Plutum bracchiis ferens, eae erant Fortunae illae, quae
quasi urbibus praesidentes multis locis colebantur 2). Quam
vero consistere non posse Apelles dixit Fortunam quamque
in Cebetis Tabula reperimus furentem et temere dona sua
tribuentem iisque, quibus dedit, rursus eripientem, ea
deorum iustitiae est illa quasi adversaria, quam Schmidtius
(Ι p. 56) inde ab Alexandri temporibus in ore hominum
fuisse ostendit ³). Utriusque Fortunae signa commemorat

 

1) Stob. flor. 106, eo,

²) de his cf. Muller Ilandbuch d. Areliaol. d. Kunst p. 165.

⁸) Antiquissimum huius notionis Fortunae vestigium est Dio-
genis quod fertur dietum Stob. ecl. ΙΙ 348: Διογένης ἔφη ὁρᾶν
τὴν Τύχην ἐνορῶσαν αὐτῷ καὶ λέγουσαν·τοῦτον δὀὔ δύναμαι
βαλέειν κύνα λυσσητῆρα, ubi Τύχη non est prosperi successus dea,

