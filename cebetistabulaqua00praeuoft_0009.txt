Cum Cebetis quae fertur Tabula propter materiam
ad mores pertinentem allegoriaque adhibita facetius quam
fieri solet expositam ab hominibus Graecae linguae peritis
summo studio lectitaretur typographorumque officinas
identidem exerceret, haud ita multi fuerunt, qui artem
criticam ei adhiberent eaque, quam ex hoc libello legendo
capiebant voluptate non acquiescentes originem eius in
quaestionem vocarent. Atque primus et intra complura
saecula unus Hieronymus Wolfius¹) se dubitare professus
est, num recte Socratico Cebeti Tabula vulgo adscribe-
retur. Quam suspicionem duabus rebus docuit ortam
esse, primum quod Tabulae loci nonnulli non convenire
viderentur cum Cebetis Socratici aetate, deinde quod in
Stoicorum sententias appareret auctorem inclinare. His
diu nova argumenta non sunt adiecta, quaeque Feurlinus2),
Bruckerusss), Meine1·sius⁴)‚ Schweighaeuserus5) — ut omit—
tam Berkelium, qui Wolfii verba transcripsit aliosque
complures, quos Feurlinus enumeravit p. 16 —n partim
refutandae partim comprobandae illius sententiae causa
disputaverunt, in iis ratio non habetur nisi chronologiae
et eorum, quae hoc opere continentur, philosophiae prae-

 

1) in editione sua Bas. 1560.

2) Miscell. Lipsiens. tom. III p. 15-60.

Β) Hist. philos. I p, 578 sq.

⁴) commentat. societ. Gotting. 1782.

⁵) in edit. sua Epicteti et cebetis Tab. Argentor. 1798.

l

