—72.-

bus et Cupiditatibus finguntur homines amplexae et dedu-
centes αἱ μὲν εἰς τὸ σώζεσθαι, αἱ δὲ εἰς τὸ ἀπόλλυσθαι.
St-atuuntur igitur roluptates nonnullae salutis, non per-
niciei efficaces itaque non in malis numerandae. Id quod
cum eo non pugnat, quod a Stoico philosopho Tabulam
compositam esse suspicamur. Neque enim inter se con-
sentiebant Stoici, essetne utique malum voluptas, cumque
multi plane eam censerent reiciendam esse, alii et bonas
et malas voluptates esse volebant.1) Panaetium quidem
Sext. Empir. adv. math. XI 73 tradit statuisse τινὰ μὲν
ἡδονὴν κατὰ φύσιν ὑπάρχειν, τινὰ δὲ παρὰ φύσινῆ
Cupiditatum3) a Stoicis alteras bonas, alteras malas
habitas esse nusquam invenio. Immo cupiditates quam
maxime fugiendas esse Stoicorum sententia omnes, qui
de illorum placitis exposuerunt, testes sunt. Tamen
nescio an ad auctoris genus scribendi ab accurata doctrina
abhorrens conveniat, ut Zellerus dist-inxit voluptatem
latiore significatione accipiendam ab ea voluptate, quae in
affectibus numeratur, sic hoc loco statuere cupiditatem
non affectionem animi vitiosam intellegendam esse, sed
latius patere et idem fere significare quod „studium“.

 

1) Si recte Wellmannius 1. l. 449 sq. statuit acriorem illam sen-
tentiam iis Stoicis placuisse, qui quam maxime pugnare studebant
cum Epicuri schola etiamtum efflorescente, imminutis autem inimi-
citiis posteriores fuisse leniores, novum deprehendimus indicium, ex
quo recentiore aetate Tabulam conscriptam esse liceat suspicari.

2) Accuratius si inspexeris, Panaetii sententiam ab antiquioribus
Stoicis non discrepare his dicit Zellerus (III 1 p. 505 n. 4): „nur
wenn man unter der Lust im engeren Sinne den Affect der ἡδονή
versteht, ist sie, wie jeder Affekt, naturwid1·ig“.

3) Quo loco iterum occurrit illud ἐπιθυμία non in malam
partem accipiendum, eo recte a Drosihno deletum esse mihi videtur
(11,1); sequitur enim singulari numero τὴν ἄγουσαν, quod et ad
illud δόξαν et ad illud ἐπιθυμίαν referri nullo pacto potest.

