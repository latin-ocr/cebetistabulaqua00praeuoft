—32-

convenire cum Platone. Nos auctorem hac in re multo
propius ad Stoicos accedere infra demonstrabimus. Deinde
ei loco, qui est Tab. 23, 4, Casaubonus monet aliquam
similitudinem esse cum eo Platonis loc0‚ qui est
Menex. 247e sq. Quos locos si comparaveris inter se,
profecto de similitudine illi assentieris. Neque tamen
inde id quod Casaubonus vult efficitur. Primum enim
auctoris cum Platone consensio tum demum testi-
monio esset Platonicorum 111 numero illum putandum
esse, si Plato ea in re a ceteris philosophorum scholis
dissensisset; quae vero non solum apud Platonem, verum
etiam apud alios philosophos plurimos inveniuntur -
eam, de qua agimus, sententiam Stoicis tritissimam fuisse
infra ostendemus —‚ iis nihil de auctoris familia evinci
recte monet Feurlinus. Accedit aliud: illa enim sententia
apud Platonem non occurrit, nisi uno illo Menexeni loco;
eius autem dialogi auctoritas est infirmissima 1). Minus
etiam audiendus est Wolfius, qui Pinacis auctorem Pla-
tonicum fuisse censet propter eam quae inter Tabulam
et Platonis ad Aristodorum epistula1n2) intercedit con-
sensionem. Ut omittam quaerere de auctoritate Platonis
quae feruntur epistularum: quae Wolfio obversata sunt
verba: τὸ γὰρ βέβαιον καὶ πιστὸν καὶ ὑγιές, τοῦτο
ἐγώ φημι εἶναι τὴν ἀληθινὴν φιλοσοφίαν, τὰς δὲ ἄλλας
τε καὶ εἰς ἄλλα τεινούσας σοφίας τε καὶ δεινότητας
κομψότητας οἶμαι προσαγορεύων ὀρθῶς ὀνομάζειν, ea
tarn late patent, ut ex iis cognationem quandam artiorem

inter Tabulae auctorem et Platonem nequaquam liceat
statuere ³).

 

1) cf. Zeller, d. Phil. d. Gr. Π 1, p. 418.
²) Platonis epist. 10.

3) Platonis dialogorum auctorem Tabulae non ignarum fuisse

 

