- 3 -,

operam, nisi quod Jerramius1) in prooemio editionis suae
denuo recensuit philosophiam Tabulae et de allegoria
pluribus disseruit, sed ita, ut ex eius disputatione ad
iudicium de Tabulae origine faciendum fructum capere
vix possis3 idem errores nonnullos, quibus Drosihnus
captus erat in componendo verborum indice, coarguit.

Nihil attinet pluribus exponere ea via, quam in-
gressus Drosihnus ne ad finem rem pertractaret morte
impeditus est, pergendum esse. Quae enim paucis paginis
ille ea, quam descripsi, inquirendi ratione usus disputavit,
ex iis tam amplus fructus capitur, ut vix liceat dubitare,
quin operae pretium futurum sit, altius hanc materiam
omnibus ex partibus perscrutari, neque audiamus Eber-
hardium2) prorsus de hac disquisitione desperantem. Id
enim certe speramus nos assecuturos esse, ut eos refel-
lamus, qui etiam nuper3) paucis quibusdam locis deletis
hoc opus cum Socratis philosophia Socraticique Cebetis
aetate plane convenire existimarunt3 quos Drosihnus haud
mediocribus argumentis impugnavit neque tamen ita, ut
totam rem absolutam illorumque sententiam prorsus refu-
tatam esse censeas. Hac igitur opinione convulsa certae
cuidam aetati auctorem Tabulae conabimur assignare.
Qua in disquisitione propter auctoris philosophandi ratio-
nem ad communem intellegentiam accommodatam difficil—
lima etiamsi nobis non continget ut omnem dubitationem
tollamus, tamen aliquantum nos profecturos quaeque
aliquos habeant probabilitatis numeros prolaturos esse
confidimus.

Primum (licam de veterum quae sunt de Cebete et

¹) Κέβητος Πίναξ, Oxford 1878.
- ²) Bursiani annal. 1873 11 p. 1299.

³) cf. Baehrium in Paulyi encyclopaedia s. v. Cebes.
1*

