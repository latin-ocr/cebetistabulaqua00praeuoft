—28—

que de virtutis et vitii bivio a Pythagoricis invento.
Illa enim distinctio ab Eleatis profecta ab iis quae postea
conditae sunt scholis fere omnibus recepta est, ita ut
hac in re Eleaticorum philosophorum vel Platonis (cf.
Jerr. p. XXXIV 3) vestigia auctorem pressisse non conce-
damus nisi quis probaverit ea, quae in Tabula de scientia
et opinione traduntur, ita cum illis convenire, ut a po-
steriorum philosophorum dogmatis recedant3 id quod
neque a Jerramio probatum est, neque omnino mihi vide-
tur probari posse. Hoc cum dico, non nego equidem
Parmenidis librum auctori Tabulae innotuisse, immo hoc
vel ex eo suspicor, quod aliqua inter se coniunguntur
similitudine initium carminis Parmenidei et Tabulae ei
loci, quibus de opinione et scientia exponitur.

Aliud latere Eleaticae philosophiae vestigium exi-
stimavit Schaberus1), qui auctori illorum doctrinam pla-
cuisse ex iis colligit, quae de „principio vere divino“
c. 43 exponuntur. At primum haec sententia in lubrico
nititur fundamento. Illi enim operis clausulae in nullo
ex iis, quae nobis praesto sunt codicibus, sed in
sola versione Arabica servatae vehementer dubito num
quidquam momenti tribuendum sit, praesertim cum inter-
pretem Arabicum in hoc libro tractando mnlta male in-
tellexisse ridiculisque erroribus captum esse ex iis, quae
Salmasius in praefatione editionis suae congessit, per-
spicuum sit2). Sed ut concedamus Schabero genuinam

 

¹) Ueber das Gemalde des Kebes, Constanz 1362, p. 9, 43.

²) Paucis de iis moneam, quae non bene inter se convenire
videntur3 c. 41 ex.: qua illa a pravis actionibus esse creduntur3
vocabulum quod est illa rettuleris ad virtutes, quas in praecedenti-
bus capitibus traditum est male factis parari non posse. At c. 42
in. vocabulo „talia“ significantur res mediae. Quod ne suspiceris
interpretis Latini incuriae tribuendum esse, eandem discrepantiam
invenis in Germanica versione Muelleri (in Kraussii editione Ger-

