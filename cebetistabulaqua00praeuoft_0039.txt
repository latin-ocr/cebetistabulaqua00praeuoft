..31-

recentioribus sectis, quarum quasi fons erat Socratis dis-
ciplina, sunt iterata. Itaque ostendendum erat Tabulam
Socratis praeceptis favere etiam in iis, in quibus a So-
crate dissenserunt Plato, Stoici, Cynici, neque quidquam
in hoc opere obvenire, quod nisi ab iis, qui post So-
cratem fuerunt, peti non potuerit.

Ad Platonem auctor provocavit 33, 3. Qui locus
cum eorum, qui Tabulam Cebetis Socratici esse putant,
sententiae repugnare videretur, sic interpretatus est
Bruckerus: „Litterae et reliquae disciplinae, quas vel
ipse Plato (iisdem magis quam par est deditus) adoles-
centibus freni instar esse ait.“ Quam ad interpre-
tationem contortam quare confugiendum sit, non intel-
iego. Unde enim scimus ita Cebetem Socrati addictum
fuisse, ut nihil aliunde assumeret in iisque rebus omni«
bus a Socrate staret in quibus Plato ab illo recesse1·at‘?¹)
— si modo in hac re inter se dissenserunt Socrates et
Plato. Vix enim mihi persuadeam Socratem Platonis
sententiam de leg. VII 808 prolatam fuisse repudiaturum.

Eorum, qui auctoris de philosophia sententias Plato-
nicas esse voluerunt, nomina apud Feurlinum invenis
commemorata. Argumentis utuntur his²): Notionem
opinionis, quae est in Tabula, Casaubonus plane vult

 

¹) In longe plurimis dogmatis Cebetem, Aeschinem, ceteros
minores, qui vocantur, Socraticos magistrum suum secutos esse, ex
iis, quae de eorum indole comperimus, perspicuum est. Sed in iis
rebus, quibus minus momenti tribuendum esse videbatur, ceteris
quoque eius aetatis philosophis eos aures praebuisse, ipsa ratio
docet. De litteris pariter atque Socratem eos iudicasse testis est
Themist. or. 34, 5. Cui non repugnabimus, si Cebetem illud iudicium
Platonis assumpsisse statuemus, quod iis, quae Themistius de dis-
sensione Socraticorum et Platonis exposuit, non tangitur,

l ²) De Pythagoricae doctrinae vestigiis, quae nonnulli docu-
mento esse voluerunt auctorem Tab. Platonicum fuisse v. supra
p. 25 sq.

