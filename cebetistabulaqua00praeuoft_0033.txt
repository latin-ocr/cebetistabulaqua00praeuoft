—25—

Demetrius“ atque „noster Chrysippus“. Hac autem re
in disquisitione de philosophi libri origine instituenda
maxima nascitur difficultas. Qui enim. effectum ad
mores pertinentem potius quam demonstrationem ratione
ac via perficiendam sibi proposuit ob eamque rem
ea, quae pluribus sectis communia sunt, magis premit
quam ea, quae non conveniunt, quique diversarum fami-
liarum philosophos laudat, eum, nisi aliunde cuius sec-
tator et quando fuerit, cognoveris, non facile certae cui—
dam sectae atque aetati assignabis3 nisi quod id ipsum,
quod popularem qui dicitur philosophum et eclecticum
se praebet, documento esse infra videbimus recentiore
eum aetate fuisse. Similem eius, de qua nos agimus,
quaestionis condicionem esse, vel ex eo licet suspicari,
quod disciplinarum Pythagoricae, Eleaticae, Socraticae,
Platonicae, Stoicae, Cynicae vestigia in Tabula deprehen-
disse viri docti sibi visi sunt. Quod quo iure fecerint,
nunc videamus.

Atque primum Pythagoricae et Eleaticae doctrinarum
vestigia distinguenda sunt a Stoicae et Cynicae discipli-
narum vestigiis, illis enim, cum per Socratem ad Pinacis
auctorem illarum sectarum dogmata permanare potuerint,
non vetamur Tabulam iudicare Cebetis; haec vero si re
vera exstare cognoverimus, fieri non poterit, quin recen-
tiore aetate auctorem fuisse censeamus. De Platone am*-
bigua res est, cum Cebetem ab aequali suo nonnulla
accipere potuisse negari non possit, attamen aliunde cer-
tiores non fiamus minores illos qui dicuntur Socraticos a
mera et integra Socratis doctrina recessisse.

Pythagoricis auctorem favisse Bruckerus contendit,
eo Tabulae. loco, quo Pythagorica vita collaudatur (2, 2)
et absurdo illo Suidae argumento, de quo supra diximus¹),

1) {fii sq.

 

