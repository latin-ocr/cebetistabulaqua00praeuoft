—15-.

diamur, ne Socratis illi discipulo eum abrogemus. Jam
igitur iis, quae supra congessimus, antiquorum de Cebetis
vita testimoniis adhibitis quaeramus, num Tabulae loci
nonnulli repugnent, ne a Socratico Cebete eam confec-
tam esse arbitremur. Atque primum Hieronymo Wolfio
suspicionem movit, quod 13,2 Peripatetici commemoran-
tur et 33‚3 Platonis sententia quaedam laudatur, quam
hic exposuit de leg. Vll p. 808. Jure enim dubitare sibi
visus est, num Cebes Socraticus Peripateticorum familiae
aut eorum Platonis librorum, qui de legibus inscribuntur,
notitiam accipere potuerit. Quam difficultatem, quod ad
Platonis illum locum attinet, per vim sustulerunt et quasi
gladio nodum disciderunt Casaubonus (in edit. Berkelii)
et Klopferus ¹), qui vocabula Platonem allegantia inter-
polatori tribuerunt. At nihil in iis inest offensionis, quo
talis coniectura defendatur, summoque iure a violenta
hac ratione abhorruit F eurlinus. Quaeramus igitur, num
Cebes Socraticus vixerit, quo tempore Platonis illi libri
editi sunt. Atque si fidem habebimus Dionysio Halicar-
nassensi (de comp. verb. p. 208), Senecae (ep. 58,31),
Ciceroni (de senect. 5,13), qui testes sunt Platonem 80
vel 81 annos natum, i. e. a. 348 vel 347 2) vita decessisse
ac si Diogenem Laertium (ΙΙΙ 37), Suidam (v. φιλόσοφος),
auctorem prolegom. philosophiae Platonicae (c. 24) seque-
mur, qui produnt Platone mortuo Philippum Opuntium
libros de legibus scriptos edidisse, fieri non poterit quin
dubitemus, num ei, qui paucis annis post Socratis mor—
tem — si recte supra p. 8 exposuimus — non minor quadra-

 

1) Dissert. de Ceb. Tab. Zviccav. 1818—1822.
²) N on plane inter se consentiunt veteres de primo et supremo
Platonis anno; sed nostra disceptatio illa dissensione non tangitur.

De variis veterum sententiis cf. Zeller, die Phil. d. Griechen 111,
338 sq. edit. 3.

