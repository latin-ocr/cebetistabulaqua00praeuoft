-8-

triginta annis natum. Amplius ex hocloco, si modo
sobrie eo utimur testimonio, dubito num quidquam possit
colligi. Itaque non post annum 440 Cebetem natum esse
licet contendere3 Drosihni autem ad annum 450 regre-
dientis ratiocinationem nimis audacem et quasi infirmo
fundamento nixam non probabimus.

Haec sunt quae de ratione inter Socratem et Ce-
betem intercedente idonei testes prodiderunt. Quibus
adicimus, quod ex recentioribus Gellius II 18, Macrobius
Sat. I 11, 41, Lactantius de falsa sap. III 25, 151) narrant
nulla antiquiorum scriptorum auctoritate comprobatum,
Phaedonem, cum servus esset, hortante Socrate a Cebete
redemptum philosophiaeque disciplinis imbutum esse.
Quod vel si fide dignum esse concederemus, tamen, in
Cebetis aetate indaganda nihil iuvaremur, cum, quando
Phaedo captus sit, conicere liceat2), neque tamen, qua
aetate fuerit cum in servitutem incidit, aut quanto Cebes
aetate eum antecesserit, ullo pacto possit explora1·i³).

Quid Cebes fecerit Socrate mortuo, ubi fuerit, quam-
diu vixerit, frustra ex antiquis scriptoribus quaesiveris.
Etiamsi Socratis et Socraticorum epistulis, quarum ad
historicam disquisitionem usus nullus est, fidem adiunge-
remUS, tamen in hac re ab iis quoque desereremur4);

 

1) A quibus ita dissentit Diog. Laert. II 105, ut ambigat,
utrum ab Alcibiade an a Critone Phaedo in libertatem sit vindi-
catus. Hesych. de vir. ill. s. v. Φαίδων commemorat Alcibiadem.

²) Preller Mus. Rhenan. IV p. 393 sq.

²³) Prellerus 1. l. p. 396 statuit noudum 18 annorum fuisse
Phaedonem, quo tempore Socrates mortuus est. At, ut non dicam
non satis certam Prelleri rationem esse (cf. Zeller die Philosophie
d. Gr. Π 1 p. 236), nostra interest scire non eum annum, quem
nondum ille attigerat, sed eum quem peregerat.

4) cf. Socrat. et Socraticorum ep. 14 et 22 et, si modo Cebeti
hanc attribui voluit auctor, 20.

