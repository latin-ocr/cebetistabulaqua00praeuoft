—111—

τουσιν. Eruditio autem extra saeptum stat (19,1) et prius
ad eam accedere opus est quam ad Virtutes pervenias.
Unde intellegitur hunc locum, si illud εἰσελθόντας vertis
„eos, qui ingressi su11t“ non recte se habere. Ne dicas
scribendum esse ἁγαγοῦσαι πρὸς τὰς Ἀρετᾶς τοὺς εἰσελ-
θόντας πρὸςῖ τὴν Παιδείαν, id obstat, quod non ad
ipsas Virtutes Opiniones accedunt sed Eruditioni eos,
quos ducunt, tradentes finguntur 29, 3. De alia emen—
datione cogitaveris, si in versione Arabica haec legeris:
Opiniones sunt, inquit, deducentes ad Disciplinam, et
proclinarunt iam capita sua invitando eos, qui accedunt
ipsas laetumque ferunt nuntium. — Scilicet suspicaberis
interpretem Arabicum pro illis πρὸς τὰς Ἀρετᾶς legisse
πρὸς αὑτὰς. Sed ne hoc quidem mea sententia habet
probabilitatis numeros, cum Opiniones nullum habeant
proprium 10011111, sed per priores duos circuitus passim
vagentur, ita ut vix dici possit: ‚,eos, qui ad ipsas in-
troierunt“. Jam igitur missis emendationibus videamus,
num ea ipsa, quae in codd. exstant, explicari possint.
Quod fieri nequit, nisi ita, ut aoristi participium parti-
cipii praesentis significatione adhibitum esse statuas. Id
autem hebetioris iam facti sensus esse et apud recentiores
solum inveniri monuit Schmidtius1). Sed utrum corrup-
tela hoc loco lateat, an participio aoristi pro praesentis

 

1) De tractandae syntax. graec. rat. comm. p. VIII. Kuehne-
rum (Gr. gr. II p. 161, p. 163 n. 4) si sequimur, ne cum optimae
quidem Graecitatis scriptorum consuetudine hic usus pugnat. Id
enim non vult inter aoristi et praesentis participium interesse dis·
crimen, ut illud necessario designet actionem tempore ei, quae verbo
finito exprimitur, praecedentem. Hoc sententiae ratione fere desi-
derari, non ipso participio aoristi (cf. p. 163 n. 4). Sed exempla
participiorum aoristi pro praesentis adhibitorum ex optimae Grae-
citatis scriptoribus afferri nequeunt. Tabulae eo loco, de quo agi—
mus, quamquam 1111 εἰσελθόντας aoristi significationem ita subesse
dicas, ut ii, qui opinionibus ad veram Eruditionem ducentibus se

