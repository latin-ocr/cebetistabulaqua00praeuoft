—gg—

logischer Affekte in der spateren Vasenmalerei“ talium
translationum exempla et ex scriptorum libris et ex arti-
ficum monumentis congessitl), de quibus ea, quae in
Tabula quoque reperiuntur, paucis perstringam. Ἀπάτη
in vasis Darei et Terei quae vocantur obvenit (Koert.
p. 46 et 48), ubi pariter atque in Tabula interpretanda
est fraus non per alium quemquam effecta, sed ipsius
hominis perversitate oborta 2). Praeterea Εὐδαιμουία in
vasis occurrit et —— si recte coniecit Helbigius —— Με-
τάνοια. Cf. Koert. p. 80 et 88. Ceterarum, quibus
Tabula abundat, translationum exempla aliunde non in-
veni allata. Neque attinet quaerere, quosnam Pinacis
auctor, cum δόξας, ἡδονάς, ἐπιθυμίας humana specie in-
dueret, imitari potuerit. Adeo enim Graeci inclinabant
in quidquid offerebatur humana facie exornandum, ut
auctor vel minima nova excogitandi facultate praeditus
facile talia invenisse existimandus sit, etiamsi exempla,
quae imitaretur, praesto non essent. Declarant allegoriae
illae a Koerteio congestae, in quibus inveniuntur Dithy-
rambus, Comus, Comoedia, Tragoedia, Pax, aliae per-
multae3 declarat Apotheosis illa Homeri ab Archelao

 

1) Cf. etiam Mueller Handb. d. Archaol. ἓ 406.

²) Cf. p. 64. Ἀπάτη hic eadem est atque in Apellis pic-
tura, ubi Koerteius vult fraudem (per alium effectam) significari.
Mihi Schmidtius ethic. I p. 251 persuasit, etiam illic ἀπάτην errorem
esse homini innatum vel divino quodam numine auctore obortum.
Hanc notionem, qua ἀπάτη vocabulum non valde differt ab voca-
bulo quod est όὶτη, Koerteius vult iam tragicorum illi ἀπάτῃ a.
Polluce on. IV 141 commemoratae subfuisse. Quod dubito num
satis firmis argumentis probari possit. Eo enim loco, quo quis
hanc sententiam defendi existimaverit, Aesch. Pers. 93, appositum
est illud θεοῦ. Ἀποὲτη vocabulum per se solum hanc habuisse
significationem quae probant exempla, ea omnia ex recentioribus
scriptoribus afferuntur3 tragicorum temporibus hunc usum invaluisse
demonstrari nequit, cf. p. 64.

 

