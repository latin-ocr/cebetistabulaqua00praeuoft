-2-

ceptorum. Idem iudicium faciendum est de Klopferi
dissertationibusv, qui ea tamen re ab illis recedit, quod
diversas eorum sententias ita inter se studet conciliare,
ut Tabulam a Socratis illo discipulo compositam, sed
postea retractatam variisque interpolationibus vitiatam
esse censeat. Qui deinde in hac disquisitione operam
collocavit, Schaberus2), ne ipse quidem nova adhibuit
subsidia uniceque in philosopho argumento versatus est.
Maximi vero progressus auctor erat Drosihnusss), qui
primus omnibus ex partibus hanc materiam explorare
instituit. Atque primum Drosihnus veterum de Cebete
eiusque opere testimonia, de quibus illi partim omnino
non curaverunt, partim obiter neque satis accurate quae-
siverant, congessit, iisque nixus temporum rationes, quoad
eius fieri poterat, examinavit. Hae enim prius ad certum
redigendae sunt, quam ex iis locis Tabulae, quibus Wolfio
suspicio orta erat, quidquam liceat colligere. Deinde
postquam de philosophiae sententiis, quae in Tabula
produntur, exposuit, novum attulit criticae operae adiu-
mentum. De allegoriae enim apud veteres usu disseruit
exemplisque nonnullis ex aliis auctoribus prolatis, quando
talia maxime in consuetudinem venissent scriptoribus,
quaerendum esse monuit. Accedit tertium Drosihni
meritum atque id minime contemnendum: id enim dis-
crimen, quod in verborum supellectile est inter optimi
sermonis Attici scriptores et Tabulae auctorem pervesti-
gandum sibi proposuit — quam rem priores vel plane
neglexerant vel obiter perstrinxerant ψ eaque vocabula
collegit, quae aliena sunt ab illorum scriptis.

Post Drosihnum nemo huic disceptationi impertivit

 

¹] De Cebetis Tab. dissertat. ΙΙΙ, Zviccav. wls—1822.
²) Das Gemalde (les Kebes, Constanz 1862.
³) Die Zeit des Πίναξ Κέβητος, Neu-Stettin 1873.

 

