— 4 ..-

de Tabula testimoniis, deinde de philosophorum placitis,
quae hoc libello continentur, tum de allegoria, postremo
de dicendi genere.

 

I. De veterum testimoniis·

Duo nobis ex veterum scriptis noti sunt philosophi
Cebetes, quorum unus Socratis erat discipulus, Thebanus,
alter Cynicus Cyzicenus¹). De illo quamquam minime
tacitam se praebet veterum memoria neque caremus scrip-
torum locis, quibus eius fiat mentiO, tamen mira quadam
fortunae invidia accidit, ut nullum ad nos perveniret
testimonium, ex quo dubitatione omni remota colligi posset,
quo anno natus quove mortuus esset. Quae de vita eius
comperimus, haec fere sunt.

Cebes cum Simmia Thebis audivit Philolaum2); post
Athenis Socratis erat discipulus, cuius disciplina quot
annos usus sit explorari nequit, Thebis, non Athenis
videtur domicilium habuisse et illinc, quoties Socratis
audiendi cupidus erat, Athenas migrasse. Xenophon
quidem comm. ΙΙΙ 11, 17 Socratem fingit haec dicentem:
διὰ τί δὲ (οἴει) καὶ Κέβητα καὶ Σιμίαν Θήβηθεν παρα-
γίγνεσθαι. Accedit quod Cebes apud Platonemss) in
peregrinis numeratur= Hac domicili longinquitate fieri
potuit, ut rarius ille Socratis disputationibus interesset
ob eamque causam nusquam a Platone nisi in eo dialogo,
qui Phaedo inscribitur, cum Socrate colloquens inducere-
tur. Unum constat, Platoni si fidem habemus: Cebetem
adfuisse, cum Socrates supremo vitae die de immortali-

 

1) De quo v. Athen. IV 45 p. 156 d. Videtur hoc nomen
rarissimum fuisse3 praeter illos unum indagavi Cebetem, Vergili
servum, quem Donatus commemorat vit. Verg. 9 sq.

²) Plat. Phaed. 61 d.

³) Plat. phaed. 59 c.

