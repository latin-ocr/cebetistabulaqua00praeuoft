-16-

ginta annis natus erat, illud opus notum esse potuerit.¹)
Sed ut testibus illis fidem derogemus fabulisque eos suma-
mus hac in re delectari, id tamen certum est Leges esse
postremum Platonis opus et post libros, qui de republica
inscribuntur, extrema auctoris aetate in lucem prodiisse.2)
Zellerus eam temporum rationem sibi probari dicit, ut
statuamus libros de republica perfectos esse circiter a.
370—3683 tertio deinde itinere Siciliensi 362l361 sus-
cepto Platonem commotum esse, ut de republica aliter
atque instituerat, exponere animum induceret. Cuius
commutationis fructum esse libros quisunt (le legibus.³)
Quam temporum rationem si sequemur, non ante annum
a. Chr. n. 355 eos editos esse pro certo habebimus.
Unde efficitur Cebetem, si huius operis fuit auctor, maio-
rem natu octoginta annis id composuisse, quod quam-
quam concedendum est fieri potuisse, tamen nulla veri-
similitudinis specie defenditur.

Hanc difficultatem ex Tab. c, 33,3 exortam facile
tolli putabat Feurlinusss), si statueremus, non ad senten-

tiam Platonis litteris mandatam, sed ad dictum viva voce ·

traditum auctorem provocasse. At quis hoc sibi per-
suadeat, a Cebete ea, quae privatim in schola Platonis
audisset quaeque nota non essent nisi paucis illius disci—
pulis, allegata esse in libro ad commune iudicium popu-
laremque intellegentiam accommodato? Mihi quidem etiam
tum hac interpretatione vix videretur utendum esse, si
graviores testes vetarent Tabulam Cebeti Socratico abro-

 

1) Certior res esset, si Drosihno liceret assentiri, qui, cum
Plato mortuus est, centum annos vult Ceb. natum fuisse. Sed eius
argumentationem infirmam esse supra vidimus.

2) cf. Zeller, die Phil. der Griechen II 1, p. 423, 468, 831
edit. ΙΙΙ.

³) Zeller Π 1, p. 468 edit. ΠΙ.
⁴) In dissertatione p. 1 commemorata.

