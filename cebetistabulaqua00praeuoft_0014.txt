..6-

Phaed. 59 bc Simmias, Cebes, Phaedonides non quo ce-
teris minores natu fuerint, sed quia peregrini erant, post
ceteros commemorantur. Eandem rationem nemo negabit
apud Xenophontem quoque valere potuisse. Attamen de
hoc loco Xenophontio non est desperandum. Quem huic
disceptationi usui esse iam Drosihnus¹) animadvertit,
qui tamen nimia ex eo mihi videtur collegisse. Primum
enim id premit, quod Xenophon anno 3942) quinqua—
genarius Cebetem dicat πρεσβύτερον. At Xenophontis
aetas in hac re nullius est momenti, cum non secum
Cebetem ille comparet, neque quidquam obstat, quin Xeno-
phon, etiamsi ipse maior natu erat, Cebetem adultum
Cebeti adolescenti (νεωτέρῳ) opponens dicat πρεσβύτερον.
Deinde Drosihnus vult Xenophontem, cum ita de Cebete
iudicaret, vitam illius quasi absolutam maximamque eius
partem peractam putasse. Id quod non concedo. Neque
enim ipsum vocabulum, quod est πρεσβύτερος, senem
significat (immo vel is qui trigesimum annum agit, si
cum minoribus natu comparatur, πρεσβύτερος est) neque
tibi persuaseris tale iudicium nisi de eo, qui ad vitae
finem pervenit, fieri non posse. Equidem de hocloco
sic statuendum esse arbitror. Manifestum est Xenophon-
tem Cebetis assiduum Socratis audiendi studium morum-
que integritatem, qua per totam vitam eum dicit fuisse
non potuisse opponere Alcibiadis et Critiae levitati mori-
busque post Socratem relictum depravatis, nisi usque ad

 

1) Die Zeit des Πίναξ Κέβητος p. 4.

2) Hoc enim anno sumit commentarios conscriptos esse; de
qua re adhuc nondum consenserunt viri docti„ quamquam pleri·
que non differunt inter se nisi paucorum annorum spatio [399-394).
Dindorfius contra edit. Oxon. p. XXVI usque ad olymp. 99 pro-
greditur3 item Cobetus Mnem. VII magnum temporis spatium inter
Socratis mortem et commentariorum Xenophontem-um compositionem
vult intercessisse.

