-..14-

nesciat‘? Rectissime Wolfius1) monet ne recentiores qui-
dem iis, quae Alexandrini de libris genuinis et suppo—
siticiis exploraverant, ea, qua nos opus esse censemus,
cura usos esse. Itaque multo magis quam Lucianns
audiendus est Panaetius, qui philosophae historiae cognos-
cendae studuerit—liber eius ferebatur de philosophorum
familiis scriptus—cuiusque plus quam Luciani interfuerit,
quae cuique deberentur scripta internoscere. Hunc autem
Diogenes eo loco, quen] supra (p. 10) exscripsi, dicit
Cebetis Socratici Tabulam non agnovisse2).

Ex his intellegitur Tabulae, quae exstant apud vete-
res scriptores, vestigia eiusmodi esse, ut, si rationes ex
ipsius libri condicione petitae nos impellant ad posteriori
aetati Pinacem assignandum, vix ulla auctoritate impe-

¹] Proleg. ad Hom. XIII not. 12.

²] Drosihnus Pseudo-Platonis ep. XIII p. 363a nisus se dubi·
tare profitetur, num Cebetis Socratici hoc opus sit iudicandum.
Omitto hoc loco quaerere de illius epistulae auctoritate illud di-
cam, si modo Pseudo-Platoni illi fides sit adiungenda, longe aliud
atque Drosihnus vult, hac epistula mihi videri evinci. Ea enim
ex re, quod auctor ne verbo quidem attingit librum illius de
philosophia scriptum, Drosihnus colligit nullum eiusmodi Socratici
Cebetis opus exstitisse. At hoc non potest concedi, nisi ponis
auctorem velle tempore illius epistulae Cebetem mortuum fuisse.
Unde enim scimus, Tabulam postea conscribi non potuisse? Cuius
rei auctor illius epistulae perfacile potuit notitiam habere, si
cum Drosihno eum Platonis discipulum fuisse statuis. De mortuo
autem Cebete illo loco dici adeo non est cur statuamus, ut contra
illa vocabula in viventem Cebetem multo melius convenire supra
(p. 9) viderimus. Drosihnus ille quidem eo tempore, quo auctor

 

hanc epistulam voluit conscriptam putari, Cebetem vivum fuisse
negat. Sic enim argumentatur: Cebetem Socrate interempto et The-
bis liberatis non potuisse Athenis remanere. Atqui Pseudo-Plato
eius familiam annis 367—361 dicit Athenis fuisse. Ergo ipse Cebes
mortuus erat ante Thebas liberatas (idem asseritur p. 5). At ubi
auctor commemorat Athenis vixisse Cebetis filias? Deinde quo iure
licet contendere Cebetem nullo modo post Socratem interemptum et
post Thebas liberatas potuisse Athenis habitare?

 

