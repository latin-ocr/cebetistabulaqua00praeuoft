m. 61.-

fectum esse. Etenim ea aetate id potius egisse Stoicos,
ut praeciperent de vita recte instituenda, quam ut physicis
et logicis quaestionibus darent operam. His philosophiae
partibus cum Chrysippus quique post eum fuerunt maxime
studuerint, fieri uon posse, quin ante Chrysippi tempora
Tabulam compositam esse existimemus ¹). Qua in re
vehementer a Schabero dissentio. Quod enim dicit ante
Chrysippum in sola morali philosophiae parte Stoicos
versatos esse litterarumque, quae ad recte vivendum nihil
prodessent, contemptionem prae se tulisse, nihil statui
poterat perversius. Zeno ille quidem — ut memoriae
prodidit Diogenes Laertius VlI 32 — a nonnullis repre-
hensus est, quod in libro suo, qui erat de republica,
inutilem dixisset eruditionem. Sed quo tempore ille liber
compositus est, Cratetis ille etiamtum erat discipulus
neque Xenocrate vel Polemone usus erat magistr02).
Cum vero Cynicus esse desiisset novaeque scholae auctor
exstitisset, longe aliam eius fuisse sententiam declarat
multitudo placitorum eius ad physicen et logicen perti-
nentium 3). Cuius mutationis causa haud scio an a Xeno-
cratis vel Polemonis institutione repetenda sit. De Xeno-
crate quidem haec legimus apud Stobaeum (IV p. 205

 

1) Schaber l. l. p. 44.
²) Cf. Diog. Laert. VII 4. Wellmann in Fleckeiseni annali—

bus 1873 p. 437. (Num Xenocraten] audierit, non satis constat.;
cf. Zeller III 1, 27 n. 4.)

3) Cf. Wellmann 1. l. 406: Wie der Begri'mder des Stoicis-
mus die Einseitigkeit und Abgeschlossenheit der kynischen Moral
ausgab, so drangte ihn nicht minder ein lebhaftes wissenschaftliches
Bedurfniss, neben dem praktischen Teile der Philosophie den theo-
retischen nicht unangebaut zu lassen. — De Zenonis opera in
physicis quaestionibus consumpta cf. ibidem p. 466—490; Weygoldt,
Zeno v. Cittium u seine Lehre, Jena 1872 p. 157-36. Si reete
Weygoldtius statuit in Diog. VII 41-48 non fere inesse nisi Zenonis

dogmata, plurimum Zeno illis disciplinis tribuit.

