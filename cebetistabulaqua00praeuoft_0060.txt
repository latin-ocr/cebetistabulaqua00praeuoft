—52—

Cum falsa hac Eruditione senex suadet ut aliquantum
temporis versemur et quodcumque utile esse videatur ab
ea accipiamus tamquam viaticum, 32‚4. Dona eius sunt
γράμματα καὶ τῶν ἄλλων μαθημάτων ἃ καὶ Πλάτων
φησὶν ὡσανεὶ χαλινοῦ τινος δύναμιν ’ἐχειν τοῖς νέοις,
ἵνα μὴ εἰς ἔτερα περισπῶνται (33‚3)¹). Quamquam via
non2) est ad veram eruditionem ferens nisi quae antea
tulerit ad falsam Eruditionem, tamen non necesse est
ornari falsae Eruditionis donis: (33,4) ἀνάγκη μὲν οὐδε-
μιάς etsi nihil ea, quam Ψευδοπαιὸεία praebet, scientia
confert ad mores corrigendos quique ea imbuti sunt
nihil iis praestant, qui ea carent (34,1), tamen eruditio
illa non inutilis esse perhibetur: 33, 4-6. Haec primo
obtutu iuter se pugnare videntur. Quibus enim rebus

 

¹) v. supra p. 15sq. Eandem sententiam Isocrates Pan. 10
his expressit: εἰ καὶ μηδὲν α’λλο δυνήσεται τὰ μαθήματα ταῦτα
ποιεῖν αγαθόν, αλλ οὑν αποτρέπει γε τους νεωτέρους πολλῶν
α’λλων ἁμαρτημάτων.

2) Οὐκ ἔστιν scribendum esse rectissime monuit Sauppeius
l. l. p. 775, cuius coniecturam secuti sunt et is qui nuperrime Ger-
manice vertit Tabulam, Kraussffls, et Jerramius. Nullo totius libri
loco alia via commemoratur, qua ad veram eruditionem possit per-
veniri; immo senex ipsis verbis dicit 32,4 priusquam ad hanc per-
venias, ad falsam Eruditionem esse accedendum. Deinde totius
picturae ratio impedimento est, ne de alia via cogitemus. Nam si
verae Eruditionis domicilium cingitur falsae Eruditionis saepto,
quonam modo ad illam adire licet, nisi priore hoc saepto permi-
grato? Accedit aliud argumentum atque id summi momenti: si
ἔστιν responderet senex, consentaneum est hospitem hoc responso
non acquiescentem quaesiturum esse: ποία δέ ἐστιν αὕτη; eamque
viam describi. Is codeX‚ quo usus est interpres Arabicus (de cuius
praestantia cf. Muell. p. 76 sq), et hic et eo loco, qui est 27‚3 recte
exhibebat ου’ κ. Quod vero 35,2 ii commemorantur, quos videas ἐκ
τοῦ πρώτου περιβόλου παραγιγνομένους εἰς τὸν τρίτον περίβολον . .
οἳ τούτους τοὺς μαθηματικοὺς παραλλάττουσιν, id ita interpretan-
dum est, ut non existimemus illos Ψευὸοπαιδείαν omnino non
attingere, sed quam celerrime pergere neque cum eius sectatoribus
diutius versari.

