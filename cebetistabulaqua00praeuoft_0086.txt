-78—

inveniuntur locis p. 76 n. 2 allatis et Zelleri hist. phil.
Gr. Ill 1 n. 4).

De fortitudine, iustitia, temperantia non est cur
pluribus disputem. Σωφροσύνη et e’yxpcimw) iam a
Xenophonte inter se coniunguntur Cyrup. 7 ,5, 26. Idem
invenis apud posteriores, cf. Pseudo-Arist. apud Stob. l, 18.
Stoicorum sententia ἐγκράτειαν σωφροσύνης speciem esse
eaque comprehendi testis est Stob. ecl. eth. 106θ Eius-
dem σωφροσύνης partem esse Stoici voluerunt εὐταξίαν
(Stob. ecl. eth. 106). Hac in re Stoica disciplina auc-
torem Tabulae imbutum fuisse haud obscure perspicitur.
Vocabulum enim quod est εὐταξία ad rem militarem
vulgo pertinet oboedientiamque militis significat, vel, si
latius patet, oboedientiam eivis2) neque a Xenophonte
adhibetur nisi hac notione3). Philosophorum supellectilis
hoc vocabulum factum definitioque ei admota est a Stoicis ⁴).

 

1) Neglegentia quadam Cebetis fit. ut binas partes in Tabula
agat Ἐγκράτεια. Primum enim 16 iuvat homines ad veram Eru-
ditionem ascendentes. Deinde 20,3 in ipsarum Virtutum numero
apparet, ad quas pervenies, postquam veram Eruditionem prae-
terieris.

²) cf. Schmidt, Ethik d. alten Gr. I 314.

3) Apud Platonem hoc vocabulum non occurrit3 definitiones
enim et is dialogus, qui Alcibiades Ι. inscribitur, genuina non sunt.

4) Voluptates εὐταξίᾳ coerceri, ita ut εὐταξία eadem inter-
pretanda sit atque σωφροσύνη, statuit Crates3 cf. Jamblicb. apud
Stob. 5, 63. Stoicorum definitionem profert Cicero de off. I 40,142: . .
Haec autem scientia continetur ea, quam Graeci εὐταξίαν nominant:
non hanc, quam interpretamur modestiam, quo in verbo modus inest:
set illa est εὐταξία, in qua intellegitur ordinis conservatio. Itaque
ut eandem nos modestiam appellemus, sic definitur a Stoicis, ut mo-
destia sit scientia rerum earum, quae agentur aut dicentur, loco
suo collocandarum. Σωφροσύνη adiungitur εὐταξία etiam ab Epic-
teto apud Stob. 5,92. Didymus (Mull. II p. 68) tradit Stoicorum sen-
tentia οἷλυπιάν τε καὶ εὐταξίαν τὰς αὐτὰς εἶναι τῇ σωφροσύνῃ.
[Peripateticos ipsos quoque voluisse εὐταξίαν ad σωφροσύνην per-
tinere testis est Didymus Mull. II p. 99.)

 

