-19-

philosophorum, verum etiam de regum temporibus vix
quidquam pro explorato habere. Quis enim ausus sit
ponere Aristotelem intra annos 393 et 373 Alexandri M.
fuisse praeceptorem, nisi qui omnem chronologiam in
quamvis firmis veterum testimoniis nixam nihili aesti-
mare animum induxerit?

Jam de iis videamus, qui novam vocabulo Περι-
πατητικοί adhibuerunt interpretationem. Atque idem, de
quo modo diximus, Feurlinus‚ mavult putare non de
Aristotelis sectatoribus hocloco agi, sed ante Aristotelis
aetatem fuisse, qui cum ἐν περιπάτῳ, h. e. spatiantes,
docerent, Peripatetici vel potius Peripatici vocarentur;
quam interpretationem vel maxime commendari scriptura
cod. M„ qui exhibet Περιπατικοί; unde apparere hic non
Aristotelicos, qui ubique Περιπατητικοί nominarentur, sed
priores illos philosophos significari. Schweighaeuse1·us¹)‚
qui item scribit Περιπατικοί, duos Aristophanis locos,
qui sunt ran. 973 (942) et 984 (953), vult testimonio
esse, vocabulum περίπατος iam Socratis aetate non modo
xystum et locum ambulationi destinatum, verum etiam
scholasticam philosophorum disputationem designasse.
Quo ex usu facile explicari illud περιπατικοί. Atque
quae ille de vocabulo περίπατος disputat, ea recte se
habent, neque tamen iu' iis, quae ex his locis de nomine
περιπατικοί effici existimat, Schweighaeusero assentior.
Ex antiquis enim scriptoribus iis, quorum opera ad
nostram usque memoriam manserunt, nullus illud περι-
namo( adhibuit; nedmn significationis illa differentia,
quam inter περιπατικούς et περιπατητικούς statuit Schweig-
haeuserus, usquam commemoretur. ltaque quamquam

¹) edit. maior 1798 p. 306 et 366.

