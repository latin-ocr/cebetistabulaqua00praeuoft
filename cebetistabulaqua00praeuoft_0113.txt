cendum nou esse, sed etiam de adiectivo ἀβέβαιος quaeri
debere. Quod si priore aetate adhibitum occurrit, nemo
est quin videat casu fieri potuisse, ut adverbium in iis,
quae ad nostram aetatem permanserunt, veterum Atti-
corum scriptis non obveniret neque quidquam huic rei
tribuendum esse momenti. Mihi quidem tum demum ad
Cebetis aetatem investigandam verborum indice profici
videtur, si nou modo ‹le unoquoque vocabulo, sed etiam
de cognatis viderimus neque satis rati antiquissimum
cuiusque testem protulisse. uniuscuiusque vocabuli quasi
sortem et historiam evolventes quibusnam ex recentio-
ribus scriptoribus maxime in usu fuerit ostenderimus.
Certiorem quam in verborum supellectile iudicii de
libelli germanitate faciendi normam Jerramio adsentior
in grammatico usu positam esse, ita tamen, ut si a
praestantissimis sermonis Graeci auctoribus usus dicendi
discrepat, optimo iure Tabulam suppositiciam esse affir-
memus, ex consensione autem germanitas non efficiatur,
cum is, qui librum composuit, illorum consuetudinem
potuerit observare. Atque Tabulae sermo, grammaticam
rationem si spectas, quam prope absit ab optimis atti-
cismi exemplis, idem Jerramius monet p. XII sq. Sed
quamvis diligenter auctor librorum Platonis studio se im-
buerit eiusque nou modo in singulis locutionibus1)‚ sed
in universo dicendi genere se praebeat imitatorem, tamen
de eo quoque valet, quod Mommsenus2) de toto illo imi-
tatorum grege animadvertit: non raro Platonis imitato-
ribus, cum compluribus saeculis peractis sermoneque
Graeco paullatim haud mediocriter immutato illius usus
dicendi plane eis in consuetudinem venire non posset,

 

1) vid. supra p. 32 adn. 3.
2) Entwickelung einiger Gesetze fiir deu Gebrauch der grie-
chischen Prapositionen‚ Frankfurt a. M. 1874 p. 11,

