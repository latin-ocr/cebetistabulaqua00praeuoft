-76—

animi quasi mutatio, qua mala exstinguuntur (11,1
ἐξαιρεῖ αὐτὸν ἐκ τῶν κακῶν). Frustra adhuc apud
veteres philosophos quaesivi locos, quibus paenitentia
eodem atque in Tabula numero haberetur 1). Tamen,
vocabulum si missum facis, sententia eadem apud Stoicos
obvenire mihi videtur, qui sescenties monuerunt tam
depravatam esse hominum naturam, ut vitia omnibus
penitus essent infixa transfigurationeque opus esset, si
quis ad virtutem et beatitudinem vellet pervenire. Hanc
paenitentiam Seneca videtur significasse, cum scriberet
ep. 6,1: Intellego, Lucili, me 11011 emendari tantum, sed
transfigurari . . . Et hoc ipsum argumentum est in melius
translati animi, quod vitia sua, quae adhuc ignorabat,
videt (Cf. Tabul. 35‚4: καὶ πεισθῶσιν. . .).

d. De virtutibus.

Virtutes 20‚3 enumerantur hae: Ἐπιστήμη, ἀνδρεία,
δικαιοσύνη, καλοκάγαθία, σωφροσύνη, εὐταξία, ἐλευθερία,
ἐγκράτεια, πρᾳότης. Mireris, quod ex quattuor illis
principalibus virtutibus φρόνησις omissa est eaque virtus,
quam primo loco ponere et praecipuo honore existimare
solebant2)‚ toto libello non commemoratur. (Verbum, quod
est φρονεῖν occurrit 41,3). Cleanthem illum quidem
Plutarchus de Stoic rep. 7,4 tradit φρόνησιν 111 vir-
tutibus non numerasse eiusque loco posuisse ἐγκράτειαν.
Sed cum Cleanthes ut ita statueret, ea re perductus sit,

 

1) A Stoicis paenitentia in affectibus ducebatur, cf. Plut. de
v. mor. c. 12 et Didymi fr. Mun. II, p. 80, ubi paenitentia dici-
tur κακοὸαιμονικόν τι πάθος ψυχῆς καὶ στασιῶδες. Salutarem
illam, de qua in Tabula agitur, paenitentiam commemoratam invenio
Democr. fr. 102, Mun. p. 347: μεταμελιή ἐπ’ αἰσχροῖσι ἔργμασι
βίου σωτηρίη.

²) De Stoicorum doctrina quae erat de virtutibus Diog. Laert.
VII 92, Plut. de v. mor. 2; de Stoic. rep. 7‚1.

