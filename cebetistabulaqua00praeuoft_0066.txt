„58—

Quae cum ita sint, recte Lehrsius1) mihi videtui· statuisse,
de tempore, quo usus ille increbuerit, nihil pro explorato
esse habendum.

Dialecticos Drosihnus vult philosophorum sectam
intellegi pariter atque Hedonicos et Peripateticos2). Idem
nescire se dicit an id in hac disquisitione non neglegen-
dum sit, quod manifesto auctor Platoni faveat. Solos
enim Platonicos ex nobilissimis philosophorum scholis ln
falsae Eruditionis amatoribus non numerari. Quibus haee
existimo respondenda esse. Primum quae de dialecticis
Drosihnus exponit, pluribus refutari opus non est, nisi
forte existimas, ex septem illis disciplinis, quibus ἐγκυ-
κλιάς παιδείας orbis conficitur, sex a Cebete esse com-
memoratas, septimam omissam eiusque in locum philoso-
phorum scholam substitutam. Deinde quae de favore
Platonis ille suspicatus est, ea teneri non possunt voca-
bulis quae sunt ‘Hdovmoa', Περιπατητικοί deletis³); ac-
cedit quod illo διαλεκτικοί philosophorum familiam non
designari modo vidimus.

Restat, ut quid ex eis, quae in Tabula de litterarum
studio prolata sunt, de auctoris et secta et aetate efficia-
tur, exploremus. Atque qui Tabulam Cebetis Socratici
esse censebant, hoc capite 13 sententiam suam arbitra-
bantur quani maxime defendi. Auctorem enim neque
Platonicum, neque Stoicum fuisse inde apparere, quod
dialecticam nihili faceret, cum Plato sapientem et dia-
lecticum eundem existimasset Stoicique sapientem solum
dialecticum esse contendissent (Diog. Laert. VH 83);
eodem pertinere, quod Plato musicam et geometriam

 

¹) de vocab. φιλόλογος, γραμματικός, notantis in Herod.
script. 111 emendat. p. 401.

2) Drosihnus, die Zeit. (1. Πίναξ p. 13. Cf. Diog. Laert. II 106.

³) p. 22.

