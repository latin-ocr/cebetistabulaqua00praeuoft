...26-

seductus. Quibus ille tantum tribuit, ut Tabulam velit
esse „Pythagoricam picturam illustratam Socratis senten-
tiis et dogmatis“. Feurlinus‚ quamquam negat ullam
Pinacis sententiam ad Pythagorae disciplinam certo esse
referendam, tamen ita Bruckero assentitur, ut nonnulla
Pythagoricae philosophiae speciem prae se ferre coucedat1).
Falso, ut mihi videtur, uterque, Quod enim 2, 2 Pytha-
gorica vita laudibus tollitur, inde haudquaquam licet
colligere auctorem etiam disciplinam eorum amplexum
esse aut Pythogorica praecepta libro suo illustrare. De
προῦπάρξεως autem dogmate recte Je1·ra1nius praef.
p. XXIII monuit, eam rem, quod ante huius vitae in-
troitum numen divinum c. 4 hominibus de vita prae-
cipiens fingitur, nullius esse momenti, cum in iis, quae
sequuntur, ratio non haberetur nisi huius vitae. Toto
enim caelo hic dialogus differt a Platonis illa fabula,
quae exponitur de rep. X p. 614 sq., ubi sermo non est
nisi de eis, quae ante hanc vitam eveniunt. Facilius
commoveare ut assentiaris Jerramio, qui postquam pluri-
bus Bruckeri sententiam refutavit et demonstravit nulla
in parte Tabulae ita Pythagoricae philosophiae auctorem
se praebere addictum, ut quae ex illorum disciplina assum—
psisset, ea ab illis ipsis, non a Socrate, qui ea comprobasset,
didicisse putandus esset, monet de Pythagorica illa littera
1³¹), cuius totum hunc dialogum esse quasi quandam ex-

 

1) In ipsis Pythagorae sectatoribus eam ob causam Feurlinus
p. 49 auctorem numerandum esse non vult, quod praeter Pytha-
goreorum consuetudinem librum ediderit publicique iuris fecerit.
Itaque, si modo inveniantur Pythagoricae disciplinae vestigia, auc-
torem fuisse discipulum Platonis, qui multa a Pythagoreis as-
sumpserit.

2) Cf. Lactant. divin. instit. 60„ 3; quae illic de sinistra via
dicuntur, ea in Tabula collata sunt in regionem ἡδυπαθείας 9,3: ..
si vero doctorem frugalitatis non invenerit, in sinistram viam, quae

