-11-

Qui aderant omnes erant instructi praecipuis doctrinis,
quas ingenuas disciplinas appellavit propterea, quod a
pueris aetas illa iis veluti principiis altioris doctrinae et
tanquam gradibus imbuebatur, geometrica, musica, arith-
metica, astronomia. De quibus Cebes pronuntiavit: si
quidem philosophiae causa discantur, ut per eas tanquam
gradibus ad summum culmen philosophiae perveniatur,
operae pretium fore, si sine philosophia, plenae tamen
dignitatis esse fundamentum, imperfectae licet eruditionis.

Praeterea Cebes allegatur apud P ollu c. on om. 11195:
ὑφηγητὴς . . , παρὰ δὲ Κέβητι καὶ καθηγητής. 11] Ta-
bula hoc vocabulum non occur1·it¹).

Nullum igitur exstat antiquorum testimonium, quo
ea Tabula, quae ad nostram aetatem permansit, ipsis
verbis Socratico Cebeti tribuatur. Pinacis illud argu
mentum, quod invenimus apud Suidam‚ adeo non con—
venit cum eo, de quo agimus, libro, ut nisi de ceteris
eiusdem auctoris erroribus cogitaveris, vix tibi persuadeas
ad hoc opus id pertinere. Vult enim Suidas toto libello
contineri descriptionem eorum, quae apud inferos fiant3
quasi vero non in ipsa hac vita eveniant ea, de quibus
agitur. Quod vero ad introitum vitae — de Orco nus-
quam dicitur — stans numen divinum de recta vivendi
ratione iis praecipit, qui introituri sunt in vitam necdum
in ea versantur (Tab. 4, 3), quis hoc premat, si modo
totius libri vult comprehendere argumentum? Atque
fuerunt, qui tantas illi imputare ineptias veriti pro
ἔστι δὲ - ἔτι δὲ scribendum conicerent, novum quoddam
opus significari arbitrati. Eam in‘ sententiam disputave-
runt Velsius, Stanleius, Menagius. Equidem malim assen-

 

1) Quae Stobaeus ex Cebetis opere transcripsit (cf. Phot.
bibl. cod. CLXVII in indice auctorum, quibus Stobaeus usus est),
perierunt.

